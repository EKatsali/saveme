# saveme
SAVE ME......STEAM 

ΣΕΝΑΡΙΟ:
Ένα Edison ρομπότ , ο Υπερίων ζητάει βοήθεια για να μπορέσει να κινηθεί και να εργαστεί σε ένα χωράφι που βρίσκεται κοντά σε ένα εργοστάσιο που παράγει ζωοτροφές. Σε εκείνο το χωράφι υπάρχει ένας Ηλίανθος με το όνομα Ήλιος και επιδιώκει να επικοινωνήσουν μαζί, καθώς του στέλνει ο Edison ρομπότ - Υπερίων και έντυπα και ηλεκτρονικά κωδικοποιημένα μηνύματα. Ο Ηλίανθος ανταποκρίνεται στο κάλεσμά του. Ο Ηλίανθος έχοντας τη δυνατότητα να στρέφεται προς τον ήλιο, λόγω της κάμψης του βλαστού του θα βοηθήσει το Edison ρομπότ – Υπερίων να κινείται αντανακλώντας το φως του ήλιου που θα πέφτει πάνω στο τοποθετημένο καθρεφτάκι το οποίο θα υπάρχει πάνω στην κεφαλή του. Το Edison ρομπότ – Υπερίων θα μπορεί να κινείται και να εργάζεται προς όλες τις κατευθύνσεις αφού θα το καθοδηγούν τα τοποθετημένα καθρεφτάκια πάνω σε ηλίανθους γύρω –γύρω από μία έκταση στην οποία είναι τοποθετημένο και το εργοστάσιο ζωοτροφών.  Το  Edison ρομπότ – Υπερίων αφού θα κινείται προς όλες τις κατευθύνσεις θα κάνει τη συγκομιδή των σπόρων  από τους ηλίανθους και θα τους μεταφέρει στο εργοστάσιο. 
Το εργοστάσιο είναι πραγματικό και βρίσκεται σε απόσταση 1,5χλμ από το σχολείο στην περιοχή της Αναρράχης (δήμος Εορδαίας - νομός Κοζάνης)

Α' ΦΑΣΗ (15 ΜΕΡΕΣ):
Ένας Ηλίανθος από ανακυκλώσιμα υλικά τοποθετείται στην αίθουσα του νηπιαγωγείου. Το μόνο που έχει μαζί του σαν στοιχείο είναι ένα κωδικοποιημένο μήνυμα, ένα χαρτί με τετραγωνάκια 20χ15. Πάνω σε αυτό υπάρχουν αριθμοί και χρώματα τα οποία πρέπει να αποκωδικοποιήσουν οι μαθητές και να μεταφέρουν τις πληροφορίες σε ένα άδειο χαρτί με τετράγωνα. Αν τις χρησιμοποιήσουν σωστά θα σχηματιστεί το πρώτο μήνυμα που θα είναι ένας ΗΛΙΟΣ. Ο Ηλίανθος θα "υιοθετηθεί" από τους μαθητές και αυτός θα τους μιλάει με μηνύματα μορφής όπως του προηγούμενου παραδείγματος όπως και σε άλλα διάφορες μορφές αποκωδικοποίησης είτε σε έντυπη μορφή είτε σε ηλεκτρονική (υπολογιστής - διαδραστικός πίνακας). Στη συνέχεια θα σταλεί ένα αντίστοιχο μήνυμα από ένα ρομπότ - edison που θα βρίσκεται εκτός σχολείου (στο εργοστάσιο ζωοτροφών της περιοχής). Αρχικά θα στείλει κάποιες κωδικοποιημένες πληροφορίες για τον "εαυτό" του και στη συνέχεια θα ζητήσει να επισκεφτούν το εργοστάσιο για να τον βρουν.  https://www.youtube.com/watch?v=Lheqkj73LL8 , https://www.youtube.com/watch?v=gm2cgKi-rYA&t=2s , https://www.youtube.com/watch?v=pC3lNr9AWR4 (Σε αυτά τα link φαίνεται η έναρξη του έργου και τα πρώτα μηνύματα). Οι μαθητές θα δούνε και κάποια βίντεο (6ο ΜΗΝΥΜΑ) για την κλιματική αλλαγή και τις ανανεώσιμες πηγές ενέργειας. https://www.youtube.com/watch?v=1sI_ot8qoXE ,https://www.youtube.com/watch?v=saeO570eot4&t=41s .

Β' ΦΑΣΗ (2 ΜΕΡΕΣ):
Οι μαθητές επισκέπτονται το εργοστάσιο έχοντας πάρει τον Ηλίανθο μαζί τους (το όνομά του είναι ΗΛΙΟΣ) και βρίσκουν εκεί το edison - ρομπότ (το όνομά του είναι Υπερίων). Οι υπεύθυνοι του εργοστασίου ενημερώνουν τους μαθητές για τις εργασίες που κάνουν τα ρομπότ που υπάρχουν ήδη εκεί (πχ βραχίωνας σηκώνει τα σακιά με τις ζωοτροφές) και ζητάνε από τα παιδιά να κάνει και το edison - ρομπότ μία εργασία χωρίς να επιβαρύνει το περιβάλλον. Το edison - ρομπότ ζητάει βοήθεια (SAVE ME) από τους μαθητές και τον Ηλίανθο  για να μπορέσει να κινηθεί. 

Γ' ΦΑΣΗ (1 ΜΗΝΑΣ):
Οι μαθητές έχοντας στα χέρια τους και τον Ηλίανθο - ΗΛΙΟ, καθώς και τα αποκωδικοποιημένα μηνύματα μέχρι τώρα, πειραματίζονται με το edison - ρομπότ και ψάχνουν τις δυνατότητες του. Εντοπίζουν ότι κινείται και με το να ακουλουθεί φως από φακό (ο φακός συμβολίζει τον ΗΛΙΟ - ανανεώσιμη πηγή ενέργειας).  Όλο αυτό γίνεται με τρόπο ιδιαίτερα παιγνιώδη καθώς εκμεταλλευόμαστε ένα ιδιαίτερο χαρακτηριστικό του Edison που είναι η ανάγνωση barcodes (υπάρχει στα αρχεία). Έτσι οι μαθητές μπορεί εύκολα να φορτώσουν ένα από τα προεγκατεστημένα προγράμματα και να κάνει την αντίστοιχη δραστηριότητα - κυνήγι φακού. Στη συνέχεια ορίζουν έναν χώρο στο οποίο θα κατασκευάσουν την μακέτα τους και θα κινείται μέσα σε αυτά τα όρια το edison - ρομπότ. Αν υποθέσουν ότι το edison - ρομπότ πρέπει όσο κινείται να μαζεύει τα σπόρια που θα πέφτουν από τους ηλίανθους που θα υπάρχουν γύρω - γύρω τότε θα κινείται μόνο όταν ο ήλιος βρίσκεται από την απέναντι πλευρά της μπροστινής μεριάς του που φέρει κατάλληλο αισθητήριο και μόλις λαμβάνει το φως ενεργοποιείται. (Τα σχέδια του υλικού θα τα ανεβάσουμε στο αποθετήριο μας στο github μόλις ολοκληρωθούν, με πλήρεις οδηγίες ώστε να μπορεί όποιος ενδιαφέρεται να τα αναπαραγάγει, για βελτίωση και περαιτέρω χρήση).

Δ' ΦΑΣΗ (1 ΜΗΝΑΣ):
Οι μαθητές παρατηρούν ότι το αισθητήριο φωτός δεν είναι κατευθυντικό και πειραματίζονται.Τότε σκέφτονται πως θα μπορέσουν να εκμεταλλευτούν τους ηλίανθους που υπάρχουν γύρω γύρω στη μακέτα. Γνωρίζοντας ότι οι ηλίανθοι έχουν την ιδιότητα να στρέφονται από την μεριά που είναι ο ήλιος τότε θα κατασκευάσουν ηλίανθους που σε κάθε μεριά της μακέτας θα είναι στραμμένοι ανά ομάδες προς άλλη κατεύθυνση, σύμφωνα με την ανατολή και τη δύση του ηλίου στην περιοχή σε σχέση με το εργοστάσιο ζωοτροφών. Τοποθετούν καθρεφτάκια στο πάνω μέρος των ηλίανθων ώστε να χτυπάει πάνω σε αυτά το φως από τον φακό (παίζει το ρόλο του Ήλιου). Οι καθρέφτες θα έχουν την δυνατότητα σύμφωνα με την φορά τους να στέλνουν το φως μέσα στον χώρο πειραματισμού - μακέτα στον οποίο θα κινείται το ρομπότ και να το κατευθύνουν. Παίζουν ρόλο κατευθυντικό. Οι ηλίανθοι θα είναι κατασκευασμένοι από τους μαθητές με άχρηστα υλικά (κουτιά, χαρτί, σύρμα) και καθρεφτάκι στο πάνω μέρος τους,που σε κάθε περιοχή (Βόρεια της μακέτας, Νότια, Ανατολικά και Δυτικά) θα έχουν συγκεκριμένη φορά σύμφωνα με την κατεύθυνση του ήλιου στην πραγματικότητα - πραγματικές συνθήκες. Οι μαθητές θα φτιάξουν όμως και κάποιους ηλίανθους να στρέφονται χειρωνακτικά για να  πειραματιστούν σε ποιες κατευθύνσεις μπορεί να κινηθεί το edison - ρομπότ μέσα στην μακέτα.  
Να σημειωθεί ότι υπάρχουν χωράφια γύρω από το εργοστάσιο στο οποίο καλλιεργούν ηλίανθους για τη συγκομιδή των σπόρων για τη χρήση ζωοτροφών. 

Ε' ΦΑΣΗ (15 ΜΕΡΕΣ):
Οι μαθητές κατασκευάζουν το μπροστινό μέρος του edison -ρομπότ είτε με τουβλάκια είτε με άχρηστα υλικά σε μόρφή φαγάνας για να μαζεύει τους σπόρους στο περιβάλλοντα χώρο και να τους μεταφέρει στο εργοστάσιο ζωοτροφών που θα είναι περίπου στο κέντρο της μακέτας.  

ΕΞΟΠΛΙΣΜΟΣ:

-1 Edison ρομπότ (50€)

-1 φακός (1€)

-Καθρεφτάκια (θα τοποθετούν πάνω σε  χάρτινους ηλίανθους) (0,50€)

-Ανακυκλώσιμα υλικά (κούτες, χαρτόνια, κόλλες, πλαστικά, τενεκεδάκια για την κατασκευή των Ηλίανθων και του εργοστάσιου ζωοτροφών), χάρτινη ύλη (2€)
ΣΥΝΟΛΙΚΟ ΠΟΣΟ: 53,50€

ΣΤΟΧΟΙ:

-Να ενεργοποιήσουν τα παιδιά στο Edison ρομπότ διαβάζοντας το barcode – κυνήγι φακού.

-Να κατευθύνουν τα παιδιά το Edison ρομπότ ανιχνεύοντας το φως από τους αισθητήρες φωτός. 

-Να κατανοήσουν τα παιδιά τη χρηστικότητα και τη χρησιμότητα του ήλιου -  ανανεώσιμη πηγή ενέργειας. 

-Να χρησιμοποιήσουν τα παιδιά έξυπνες λύσεις για τη συγκομιδή προϊόντων. 

ΟΝΟΜΑ ΟΜΑΔΑΣ:Υπερίωνες 

16 (προνήπια - νήπια,  ηλικίες 4 - 5 ετών αντίστοιχα). Τα παιδιά θα χωριστούν σε ομάδες και θα αναλάβουν ρόλους. 

Οι ρόλοι είναι:

Οι ερευνητές: Η ομάδα αυτή των μαθητών θα μελετήσει τα κωδικοποιημένα μηνύματα μεταξύ του Ηλίανθου και του edison ρομπότ. Στη συνέχεια θα ερευνήσει τις συνθήκες του εργοστασίου ζωοτροφών. 

Οι επιστήμονες: Η ομάδα αυτή των μαθητών θα μελετήσει και θα εξηγήσει στις άλλες ομάδες τη χρησιμότητα του ήλιου, καθώς και για τις ανανεώσιμες πηγές ενέργειας. 

Οι σχεδιαστές: Η ομάδα αυτή των μαθητών θα σχεδιάσει την κάτοψη της μακέτας.  

Οι κατασκευαστές: Η ομάδα αυτή των μαθητών θα κατασκευάσει τη μακέτα.  

Οι προγραμματιστές: Η ομάδα αυτή των μαθητών θα προγραμματίσει το edison ρομπότ. 
(Όλοι οι ρόλοι θα συνεργάζονται μεταξύ τους και θα δουλεύουν διεπιστημονικά για τη συνοχή όλης της ομάδας)
